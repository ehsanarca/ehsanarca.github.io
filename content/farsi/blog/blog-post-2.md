---
title: "بایوراکتور چیست؟"
date: 2018-09-24T11:07:10+06:00
author: Danial Majidi
image : "images/with-us1.jpg"
bg_image: "images/with-us1.jpg"
categories: ["Artificial Intelligence"]
tags: ["Advice","Retro"]
description: "this is meta description"
draft: false
type: "post"
---

**بیوتکنولوژی چیست:**

زیست‌فناوری یا بیوتکنولوژی، به‌مفهوم به‌کارگیری سامانه‌های زنده و [جانداران](https://fa.wikipedia.org/wiki/جاندار) برای توسعه یا تولید محصولات یا هر گونه کاربرد فناورانه که از سامانه‌های زیستی، جانداران یا مشتقات آن استفاده می‌کند تا [محصولات](https://fa.wikipedia.org/wiki/فراورده) یا [فرایندهای](https://fa.wikipedia.org/wiki/فرایند) خاصی را ایجاد یا اصلاح نماید، به‌کار برده‌ شده است  .در یک تعریف کلی به‌کارگیری [ریزاندامگان](https://fa.wikipedia.org/wiki/ریزاندامگان) یا [جانداران](https://fa.wikipedia.org/wiki/جانداران) یا [فرایندهای زیستی](https://fa.wikipedia.org/wiki/ارگانیک) در صنایع تولیدی یا خدماتی دانسته‌اند

**بیوراکتور:**

بیورآکتور یا رآکتور زیستی گونه ای از راکتورهای شیمیایی هستند که در آن واکنش‌های زیستی شبیه‌سازی می‌شوند. بیوراکتور مجموعه ای متشکل از تجهیزات و قطعات مختلفی است که شرایط محیطی کنترل شده را برای رشد میکربها و یا تولید متابولیت های خاص در محیط کشت مایع یا جامد را تحت شرایط استریل فراهم می کند. بیوراکتور برای این ساخته شده است که یک محیط فعال از نظر زیستی را حمایت کند. فرایندهایی که در بیو راکتور انجام می شود هم می تواند هوازی و یا غیر هوازی باشد. شکل راکتورهای زیستی معمولا استوانه ای می باشد و اندازه ی آنها متغیر و از فولاد ضد زنگ ساخته شده اند. این راکتور می تواند به یک دستگاه یا سیستمی اشاره داشته باشد که از آنها در زمینه کشت سلولی برای سلول ها یا بافت ها استفاده می شود.. بر اساس نحوه  عمل، یک بیوراکتور می‌تواند به انواع batch،Fed-batch یا continuous طبقه‌بندی شود. </p>

> فرمانتور دستگاهی است که شرایط بهینه را برای رشد میکرو ارگانیسم‌ها مثل قارچ و باکتری و مخمر فراهم می‌کند. میکرو ارگانیسم‌ها در این شرایط خاص، بهتر و بیش‌تر رشد وفعالیت خواهند کرد. استفاده از فرمانتور به میکرو ارگانیسم‌ها این امکان را می‌دهد که پیش از انتقال به مرحله‌ی تولید بیش از ده نسل رشد کنند. با اضافه کردن مخمرها تحت محیط بسته ای بر روی مواد کربوهیدراتی عمل فرمانتاسیون توام با حرارت و فشار صورت گرفته و تولید و ایجاد الکل می گردد .با این دستگاه می‌توان پارامترهای محیطی از جمله  pH، دما و فوم را مدام کنترل کرد. در صورت به هم خوردن تعادل محیط رشد میکرو ارگانیسم، دستگاه با هشدار دادن اپراتور را از تغییر نامناسب شرایط آگاه می‌کند.

**فرمانتور ها به طور کلی به دو دسته تقسیم می شوند****:**

·فرمانتورهای آزمایشگاهی

.فرمانتورهای صنعتی

**اجزای اصلی فرمانتور شامل موارد زیر است****:**

1-   وسل (مخزن) 2-هیتر ۳- موتور ۴- پنل نمایشی و کنترلی 5- ابزار دقيق و سنسورها 6- تنظیم کننده و اندازه گیری ورودی هوا 7- نمونه گیری 8- پمپ پر یستالتیک و برنامه نرم افزاری کامپیوتر جهت کنترل فرایند تخمیر

 

 

**کاربردهای فرمانتور:**

**ü**   تولید مواد اکتیو ، انواع داروها و واکسن‌ها برای دستیابی به درمان بسیاری از انواع بیماری‌ها (به خصوص هپاتیت، ایدز و سرطان)

ü   تولید انواع سرمهای مختلف

ü   تولید سموم (مثال : زهر دیفتری به روش کشت معلق در فرمانتور)

ü   استفاده از فرمانتور در پروژه های تحقیقاتی نظیر:

تولید DNA پلاسمیدی جهت ایمن سازی با واکسن ژنی در فرمانتور به روش تخمیر پیوسته با کنترل میزان اکسیژن حل شده و pH

مقایسه تولید بتاکاروتن توسط کپک در فرمانتورهای پانزده لیتری همزن دار و هفتاد و پنج لیتری ایرلیفت

دست یابی به روش تولید انبوه واکسن شاربن علامتی در فرمانتور

 

**مجموعه تجهيزات اشاره شده موارد زير را انجام می دهند** **:**

اجرای عمليات تحت شرايط استريل 

ثابت نگه داشتن دما (حفظ يک دمای خاص) با اندازه گيری و کنترل دما

 فراهم نمودن اختلاط و هوادهی کافی 

اندازه گيری و کنترل pH محيط داخل فرمانتور

 سنجش و کنترل مداوم غلظت اکسيژن محلول

 فراهم کردن امکان خوراک دهی محلول های خوراکی و معرف ها تحت شرايط استريل

 فراهم کردن امکان دستيابی به نقاط زمانی مشخص برای تلقيح و نمونه گيری

 استفاده از شکل هندسی مناسب برای افزايش مقياس حداقل (کمينه کردن) نمودن اتلاف آب از ظرف تسهيل

 شرايط رشد برای طيف وسيعی از ارگانيسم ها بطور معمول در همه انواع فرمانتورها موارد فوق الذکر قابل انجام است.  البته با رشد روزافزون علم و تکنولوژی و امکان ساخت تجهيزات پيشرفت امکان اندازه گيری و سنجش مداوم متغيرها و پارامترهای مهم ديگری که مثل غلظت گلوکز، دانسيته سلولی (برای کشت های باکتريايي)، غلظت و ترکيب گازهای خروجی و ..... برای کاربردهای خاص فراهم شده است. مواردی که در ادامه بحث می شود کوچکترين فرمانتور معمول در مقياس های نيمه صنعتی است که قابل استريل کردن در اتوکلاو است. البته برای مقياس های بالاتر نیز هم موارد اشاره شده وجود دارد ولی با اين تفاوت که، با افزایش مقیاس امکان استریل کردن آن با اتوکلاو وجود ندارد. در این حالت استریلیزاسیون فرمانتور بصورت درجا با جریان بخار تحت فشار در جداره یا داخل ظرف فرمانتور انجام می شود،. ظرف فرمانتور معمولا يک استوانه شيشه ای يک جداره يا دو جداره از جنس بورو سيليکات با ته مدور می باشد. صفحه بالايي از جنس استيل L316 ساخته می شود که از طريق فلنچ ها و گيره های مناسب روی ظرف فرمانتور محکم می شود. يک اورينگ سيليکونی صفحه بالايي را از ظرف جدا می کند. دريچه های مناسب با اندازه های مختلف روی صفحه بالايي جهت قرار دادن سنسورهای مختلف، کندانسور، لوله های نمونه گيری، لوله های ورودی اسيد و باز (جهت کنترل pH)، ضد کف (جهت کنترل کف)، و خوراک و غيره تعبيه شده است. يک دريچه ويژه افزودن مايه تلقيح قرار داده شده که با قرار گرفتن يک غشاء سيليکونی امکان افزودن استريل مايه تلقيح را فراهم می کند. محيط کشت از طريق لوله نمونه گيری که از طريق يکی از دريچه های صفحه بالايي در داخل محيط کشت قرار گرفته تحت شرايط استريل می تواند به ظرف نمونه گيری منتقل شود. توزيع کننده گاز از يک لوله استيل L316L تشکيل شده است که از يک طرف در يکی از دريچه های صفحه بالايي محکم شده و از طرف ديگر با انتهای خميده (شبيه ثلث دايره) حاوی سوراخ های ريزی است که امکان پراکندن مناسب حباب های هوا را به داخل محيط کشت فراهم می کند. تيغه های همزن معمولا از نوع راشتون می باشد روی شفتی که دقيقا در وسط صفحه بالايي قرار گرفته محکم شده و توسط نيرو موتور برقی قرار گرفته روی شفت با سرعت قابل تنظيم می چرخد.
 از کندانسور برای حذف رطوبت همراه هوای خروجی از فرمانتور و بالطبع جلوگيری از اتلاف مايع در طی فرايند تخمير و همچنين مرطوب شدن و گرفتگی فيلتر هوای خروجی استفاده می شود. سنسور دما يک مقاومت پلاتينی باريک (Pt- 100) است که با تغيير مقدار مقاومت الکتريکی دمای محيط کشت داخل ظرف فرمانتور را نشان میدهد. کنترل دمای فرمنتور با گرمايش مستقيم توسط يک بالشتک گرمکن (معمولا در مقياس آزمايشگاهی) برای ظرف فرمانتور یک جداره و يا گردش آب با دمای قابل تنظيم داخل ژاکت ظرف دو جداره انجام می شود. 
 برای حالت اول جهت خنک کردن و يا کاهش دمای فرمانتور از کويل که می تواند از طريق يکی از دريچه های صفحه بالايي وارد محيط کشت شود با لوله های ورودی و خروجی آب استفاده می شود. سنسورهای pH و اکسيژن که برای پایش مداوم و بدون وقفه pH، اکسيژن محلول و شدت کف استفاده می شود از طريق دريچه های تعبيه شده در بالای فرمانتور (برای فرمنتورهای آزمايشگاهی) و يا در ديواره (برای فرمنتورهای نيمه صنعتی و صنعتی جهت pH و اکسيژن محلول) و اتصالات مناسب در جاهای ويژه روی ظرف فرمانتور محکم می شوند. سنسور کف برای سنجش مداوم و بلادرنگ کف استفاده شده و از طريق اتصالات مناسب در جای ويژه خود روی صفحه بالايي محکم می شود. ارتفاع آن قابل تغيير بوده و بر اساس ارتفاع محيط کشت داخل ظرف فرمانتور تنظيم می شود.</p>

```
  .blog-classic {
  margin-bottom: 70px;
  padding-bottom: 70px;
  border-bottom: 1px solid #efefef;
  }
```

 **انواع بیوراکتورها**

راکتورهای همزن دار ( Stirred-Tank Reactor )

این نوع بیوراکتور به طور گسترده‌ای در صنعت استفاده می‌شود که با عبارت STR به صورت مخفف نشان می‌دهند. از دو کلمه     Stirred-Tank bioreactor و Stirred-Tank Reactor می‌توانند به جای همدیگر استفاده کرد و مرز قابل تشخیصی بین آن‌ها وجود ندارد برای همین عبارت STR هم می‌تواند دلالت بر Stirred-Tank Bioreactor داشته باشد. از این بیوراکتورها برای مایع‌های ویسکوز، آبکی، کشت‌های با جریان هوای کم و حجم بزرگ بکار می‌رود. این نوع به ویژه برای تخمیرهایی که ریسه‌های قارچی فراوان در آن شرکت دارند و برای تولید بیوپلیمیرهایی که چسبناکی بالایی ایجاد می‌کنند، کاربرد دارد.

بیوراکتورهای نوری (فوتو بیوراکتور)

یک فوتو بیوراکتور (PBR)، بیوراکتوری است که یک منبع نوری استفاده می‌کند (که می‌تواند نور طبیعی خورشید یا نور مصنوعی باشد). تقریباً هر ظرف شفافی می‌تواند یک بیوراکتور نوری خوانده شود، با این حال این اصطلاح بیشتر برای توصیف یک سیستم بسته استفاده می‌شود وکمتر در مورد مخازن یا حوضچه‌های باز مورد استفاده قرار می‌گیرند. بیوراکتورهای نوری برای رشد موجودات کوچک فوتوگرافیک (نوپرورد) مثل سیانوباکتری‌ها، جلبک‌ها یا گیاهان خزه مورد استفاده می‌شوند. این موجودات نور را به عنوان منبع انرژی خود استفاده کرده و نیازی به قندها یا چربی‌ها به عنوان منبع انرژی ندارند. در نتیجه، خطر آلودگی با موجودات دیگر مانند باکتری‌ها یا قارچ‌ها در بیوراکتورهای نوری در مقایسه با بیوراکتورهای دارای موجودات هتروتروف (همه چیزخوار) کمتر است.

</p>